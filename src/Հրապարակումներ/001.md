---
hide:
  - navigation
  - toc
  - footer
---

# Բլոգ ունեմ փաստորեն
`Ամսաթիվը` _`26.08.2022`_

Վերջին երկու ամիսը տեղս չէի գտնում, անընդհատ ուզում էի մտքերս գրել հոդվածի նման, հավաքել։ Դե ավելի լավ բան քան սեփական բլոգը բացելը չկարողացա մտածել։ Դե մի ամիս հետո արդեն սկսեցի քայլեր ձեռնարկել։

Ինչ էր հարկավոր․

* լինի անվճար․ ոչ ոք գումար ծախսել չի ցանկանում,
* արագ կարողանամ արտահայտել մտքերս, որ ամեն անգամ html-ով չհավաքեմ կամ դրա տիպի մի բան,
* ու համեմատաբար հեշտ լինի սովորելը։

Ֆայլերը անվճար կարող ենք պահել Github-ում կամ Gitlab-ում։ Դրանք երկուսն էլ անվճար դոմենատիպ բան են տալիս։ Միայն մնաց տեքստից կայք գեներացնող ծրագիր։ [Static Webite Generator-ների ցանկը](https://jamstack.org/generators/) բացեցի։ Տեսա, որ Jekyll-ն են շատ օգտագործում։ Ուսումնասիրեցի ու հասկացա, որ իմ ուզած կայքը հազիվ 2-3 ամսում պատրաստեմ, հավեսս էլ կորցնեմ։ Բոլորիս հայտնի cp-algorithms-ի օգտագործած Material for MkDocs-ը նկատելուց հետո էլ բան չնայեցի։ Հիմա այնքան էլ յուրահատուկ չի լինի կայքը(լոգոյից ելնելով ընդհանրապես յուրահատուկ չի լինի), բայց դե ամենակարևորը դա չէր։

Հայերեն լեզու չկար, բայց թարգմանող կար։ Շնորհակալություն [Squidfunk](https://github.com/squidfunk)-ին [issue](https://github.com/squidfunk/mkdocs-material/issues/4148)-իս արձագանքելու, սխալներս ուղղելու և հայերեն լեզուն ավելացնելու համար։

Շատ հավես, կարևորը հեշտ հասկացվող բան դուրս եկավ։ Դե եթե հետաքրքրի թե ոնց եմ սարքել վերջնական կայքս [իրենց դոկումենտացիան](https://squidfunk.github.io/mkdocs-material/) ու [կայքիս Github-ի էջը](https://github.com/HamletPetrosyan/3angle) կան ու կան։
