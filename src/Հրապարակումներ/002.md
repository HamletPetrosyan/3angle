---
hide:
  - navigation
  - toc
  - footer
---

# LaTeX + խնդրի պահանջ
`Ամսաթիվը` _`03.09.2022`_

Միշտ հետաքրքրել է, ոնց են այդքան լավ հոդվածներ գրում արտասահմանում․ ուրիշ ոճով, մի տեսակ ավելի դուրեկան։ Մի քիչ փնտրելով հասկացա, որ LaTeX են օգտագործում մեծամասամբ։ Դե անցա ծանոթանալու։

Եթե տեղյակ չեք, LaTeX-ը իրենից ներկայացնում է լեզու, որով գրվածը աշխատեցնելուց հետո ստացվում են բավականին որակով մաթեմատիկական բանաձևերի նկարներ, տարբեր տեսակի ֆայլեր և այլն։ LaTeX-ի գլխավոր առավելությունը հենց մաթեմատիկական բանաձևերի հետ աշխատելն է, բայց դրանից բացի այս լեզվով կարող եք գրել գրեթե այն ամենը, ինչ կգա ձեր մտքին։

Կոմպիլիատորներից ես անձամբ օգտագործում եմ MikTeX ծրագրի տրամադրածը՝ Windows 10 օպերացիոն համակարգի համար։ Ձեր համակարգի համար այլ տարբերակ գտնելը շատ ժամանակ չի տևի, քանի որ բավականին շատ օգտագործվող լեզվի մասին ենք խոսում։

LaTeX-ի ամենակարևոր բացասական կողմը հայերեն տառերի բացակայությունն է։ Այդ խնդիրը որոշ չափով լուծում է ArmTeX գրադարանը ([ձեռնարկը](https://ctan.um.ac.ir/language/armenian/armtex/manual.pdf))։ Միակ բացասական կողմը մնում է այն, որ ամեն հայերեն պարագրաֆ գրելուց առաջ հարկավոր է օգտագործել գրադարանի տրամադրած ֆունկցիաներից մեկը, ինչից հետո նույնիսկ լատինատառ սիմվոլները փոխվում են իրենց համապատասխան հայերեն տառերով։ Այսինքն ամեն անգամ անհրաժեշտ է լատինական տառերը գրել որպես մաթեմատիկական բանաձև կամ այդտեղ ավարտել ArmTeX-ի ֆունկցիան։

Բայց այս դժվարությունների վրա աչք եմ փակում, քանի որ արդյունքը ստացվում է հենց այնպես, ինչպիսին տեսել եմ արտերկրյա համալսարանների հոդվածներում։

---

Խնդրի պահանջը իմ ուզած կերպով ներկայացնելու համար բավականին փոփոխություններ էին հարկավոր։ Բայց LaTeX-ը թույլ է տալիս փոխել և հարմարեցնել գրեթե ամեն ինչ։

Ուզում եմ առանձնացնել նաև tabularx գրադարանը։ Չնայած հենց լեզվում կա աղյուսակներ գծելու հնարավորություն, բայց այս գրադարանով ավելի հեշտ էր իմ ուզած արդյունքին հասնելը։ Բայց միևնույն է, բավականին անհարմար է աղյուսակները լրացնելը։ Որոշ չափով օգնում են օնլայն գեներատորները, օրինակ [https://www.tablesgenerator.com/](https://www.tablesgenerator.com/):

Եվ վերջապես իմ ստացած [pdf-ը](https://github.com/HamletPetrosyan/3angle/tree/main/fkp/cptest.pdf) և [tex](https://github.com/HamletPetrosyan/3angle/tree/main/fkp/cptest.tex) ֆայլը։
